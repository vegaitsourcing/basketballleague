

Pretpostavke i ograničenja podataka kod letnje lige na osnovu sadašnjeg stanja:


1) Sezona mora imati jedinstven naziv.
2) Liga i sezona kao kombinacija moraju biti jedinstveni - dakle moguće je da postoji više liga sa nazivom Liga A, Liga B itd. ali za svaku sezonu nezavisno, odnosno nije moguće da postoje dve Liga A u bilo kojoj sezoni
3) Podaci koji su upisani u excel ne sadrže jedinstvene identifikatore igrača. Prema tome, pretpostavke su da:

a) u okviru jednog tima, ne postoji više igrača sa istim imenom
b) da nema prelaska igrača iz tima u tim tokom iste sezone
c) da nema prelaska igrača iz tima u tim kroz različite sezone (u jednoj sezoni igra za jedan klub, u sledećoj za neki drugi)

Verovatno je da pretpostavka tri nije tačna, odnosno da jedan igrač može menjati klubove iz sezone u sezonu. U tom slučaju nije moguće voditi evidenciju o prelasku igrača, odnosno ne zna se da li je novi igrač u pitanju ili je neko
prešao iz drugog kluba (ovo je možda i moguće srediti, ali je malo komplikovano, i opet nije najsigurnije rešenje). 

Rešenje problema; uvesti šifarnik po sezonama u formatu:

- jmbg (ili neki identifikacioni podatak)
- ime i prezime igrača
- tim

Ako bi se dalje sve zasnivalo na pretpostavci da igrači mogu da menjaju klubove po sezonama, potrebno bi bilo restruktuirati bazu i refaktorisati deo koda, što iziskuje dodatno vreme.

Ako dalje nastavimo sa trenutnim pristupom, dakle da ne uvodimo identifikatore igrača i da ne menjamo bazu i kod, ondosno da igrači ne menjaju klubove kroz sezone, to bi značilo da će pri situaciji da igrač promeni tim, on biti
zaveden kao novi igrač u bazi, bez ikakve veze sa svojom instancom koja je vezana za dotadašnji klub. Iz ovoga sledi da će njihove statistike biti razdvojene i nezavisno će se voditi za oba kluba. U prikazu bi moglo da se označi,
za koji klub za tog igrača važi ta statistika.

Kasnije bi dodavanjem identifikatora, moglo da se identifikuje koji su to igrači koji su menjali klubove, pa da se sredi to.

U suštini, sada bi trebalo odrediti da li je bitno da se prepravi baza i kod tako da se prilagode realnom stanju (u tom slučaju bi trebalo dostaviti i gorespomenuti šifarnik) ili da sistem profunkcioniše, ali sa navedenim manjkavostima.

Ukoliko se odlučimo za opciju da sistem što pre profunkcioniše, ispravke ovih manjkavosti je moguće odraditi kasnije u drugoj fazi, i to bi išlo rasterećenije, s obzirom da znamo postoji nek funkcionalna verzija.

